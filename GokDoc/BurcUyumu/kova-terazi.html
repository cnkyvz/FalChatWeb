<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Burç Uyumu</title>
  <link rel="stylesheet" href="burc.css">
</head>
<body>
    <div class="info">
        <h2>KADIN KOVA - ERKEK TERAZİ</h2>
        <p>Bu iki hava burcunun uyumu tartışılmazdır. Entelektüel anlamda bu erkekle çok iyi anlaşabilir, her türlü konudan konuşabilirsiniz. Terazi erkeğiyle yapacağınız sehayatler de oldukça keyifli geçecektir. Akıl ve mantık düzleminde Terazi ile süper anlaşırsınız. Adalete ve eşitliğe karşı son derece duyarlı Terazi, sizin toplumcu, ilerici, yenilikçi, vizyoner yönlerinizi mükemmel şekilde tamamlayacaktır. Üstelik Terazi de sosyal bir burçtur, dostluklardan, arkadaşlık ilişkilerinden haz eder. Her ne kadar siz çevrenizde daha fazla kişi ve sağlam bir sosyal çevre arasanız da Terazi’nin bire bir ilişkilerdeki diplomatik, dengeli ve uyumlu tavrından çok etkilenirsiniz. Üstelik Venüsyen cazibesi de başka bir artıdır. Güzel bir ilişkiniz olabilir.</p>
        <h2>KADIN TERAZİ - ERKEK KOVA</h2>
        <p>Kova için içinde bulunduğu sosyal çevrenin, toplumun huzuru, refahı ve mutluluğu en az kendisininkiler kadar önemlidir. Bu uğurda engel tanımadan gerekeni yapmaya hazırdır, bu nedenle arkadaşlarını ve sosyal çevresini fazlasıyla önemser. Ayrıca orijinal fikirleri, sıra dışı yaklaşımları, akılcı yönleriyle gerçek bir vizyonerdir. Ancak çevresinde sürekli arkadaşları vardır ve çok sosyaldir. Onu arkadaşları ve sosyal amaçları ile birlikte kabul etmelisiniz. Kova erkeğinin zekâsı, parlak fikirleri, uçuk, kaçık tarzıyla aslında sizin aşktan beklentilerinizin çoğunu karşılar. Konuşmayı, paylaşmayı seven yanlarınızla çok iyi iki dost olabilirsiniz her şeyden önce. Tek sorun marjinal ve sıradışı yönlerinin sizin zarif ve kibar tarzınızla örtüşmemesi olabilir. Ayrıca onun bir Satürn erkeği olduğu dolayısıyla biraz sert ve kural sahibi olabileceğini hatırlatalım. Aşktan yana harika olabilir, ilişki için biraz daha fazlası gerekebilir.</p>
    </div>
</body>
</html>