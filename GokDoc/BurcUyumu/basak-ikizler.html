<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Burç Uyumu</title>
  <link rel="stylesheet" href="burc.css">
</head>
<body>
    <div class="info">
        <h2>KADIN İKİZLER - ERKEK BAŞAK</h2>
        <p>Titiz, çalışkan, pratik, becerikli ve hünerli Başak erkeği için zeki, entelektüel ve bilgili karakteriniz oldukça enteresan gelecektir. Üstelik bu burcun hayatınızı çokça kolaylaştıran çalışkan özelliklerini takdirle karşılayabilirsiniz. Ortak noktanız ikinizin de yönetici gezegeninizin zekâyı ve aklı temsil eden Merkür olması. Aranızdaki zekâ oyunları, zekice espriler, nüktedanlığınız bu ilişkinin ateşini sürekli canlı tutabilir. Yalnız Başak burcunun aşırı titiz, detaycı, hesap konusunda kılı kırk yaran taraflarını ise biraz görmezden gelmeniz gerekebilir. Ortak ilgi alanları yaratmak aranızdaki çekimi güçlendirecektir. Sağlık, şifa, doğru ve dengeli beslenme ile ilgili her türlü konu, bitkisel aromatik çaylar, kürler ve her türden bakım Başak sevgilinizin ilgisini çekeceğinden emin olabilirsiniz. Küçük sevinçlerle onu mutlu edebilirsiniz. Karşılığında her ihtiyacınızı sizden önce düşünmekle kalmayıp uygulamaya geçiren geride bıraktıklarınızı toparlayan, unuttuklarınızı hatırlatan birini bulabilirsiniz.</p>
        <h2>KADIN BAŞAK - ERKEK İKİZLER</h2>
        <p>Karşınızda sizin gibi Merkür yönetimindeki burçtan zeki bir erkek var. İletişim becerileriniz, kıvrak zekânız karşılıklı bu ilişkiyi diri tutabilir. Ancak her ikiniz de oldukça zeki olduğunuzdan birbirinizi kandırmanız zordur, istekler doğrultusunda karşılıklı rekabet de ortaya çıkabilir. Her ilişkide bir tarafın ödün vermesi gerektiği düşünüldüğünde bu ilişkide ödün verecek tarafı tespit etmek oldukça zordur. İkizler erkeği entelektüel ve zihinsel olarak kendisini uyaran ve ilgisini çeken aktivitelerden hoşlanır. Sizin için ise bunca şeyin bir anlamı olmalıdır. Bir eksiği veya gediği kapamaya, bir boşluğu doldurmaya yaramalıdır, hemen her şey işlevsel olmalı ya da bir şeye hizmet etmelidir. Bir süre sonra Başak kadını İkizler erkeğini oldukça yüzeysel bulabilir. O da sizin bu kadar ayrıntıya neden bu kadar taktığınızı anlamakta zorlanabilir.</p>
    </div>
</body>
</html>