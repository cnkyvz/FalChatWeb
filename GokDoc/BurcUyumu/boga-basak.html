<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Burç Uyumu</title>
  <link rel="stylesheet" href="burc.css">
</head>
<body>
    <div class="info">
        <h2>KADIN BAŞAK - ERKEK BOĞA</h2>
        <p>Boğa erkeğinin uyumlu ve sakin yapısı, estetik yönden inceliği ve zarafeti hoşunuza giden faktörler olacaktır. Maddi her türlü konforu sağladığınız sürece, ki çalışkanlığınız ile bunu yapmanız hiç de zor olmayabilir, uyumlu ve huzurlu bir beraberliğiniz olabilir. Sizin becerikliliğiniz ve zekânızla işlerini kolaylaştırıp hayatını daha konforlu kılmanız onu mutlu edecektir. Rahatına düşkün Boğa’nın her dakika ardını arkasını toplamanız, sahiplenici toprak özellikleriniz, detaylar için gösterdiğiniz titizlik sizi bir anda vazgeçilmez kılabilir. Aradığınız mükemmel ilişkiyi Boğa ile yaratabilirsiniz.</p>
        <h2>KADIN BOĞA - ERKEK BAŞAK</h2>
        <p>İki toprak grubu burcunun anlaşması pek de zor değildir. Birbirinizi pek çok konuda anlayabilir, dost ve arkadaş rahatlıkla olabilirsiniz. Başak burcu sevgiliniz uzun süreli yol arkadaşınız olabilir, üstelik çalışkanlığıyla beklediğiniz maddi zevkleri, keyifli ve rahat ortamı size sunabilir. Ancak sanatçı ruhunu, arzu ve tutku dolu yönleriniz, Başak erkeğinin mekanik, pragmatik, işlev ve fayda odaklı mantık anlayışıyla çakıştığında işler biraz zorlaşabilir. Ama Başak erkeği pek çok konuda işinizi kolaylaştırdığından uzun süreli besleyici ve dengeli bir beraberlik düşünülebilir. Sanata, müziğe odaklanmak romantik tarafınızı doyururken Başak erkeği zekâsıyla zaten en başından üzerine gitmesi gereken alanı keşfedecek ve bunu uygulayacaktır.</p>
    </div>
</body>
</html>