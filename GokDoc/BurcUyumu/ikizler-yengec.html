<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Burç Uyumu</title>
  <link rel="stylesheet" href="burc.css">
</head>
<body>
    <div class="info">
        <h2>KADIN YENGEÇ - ERKEK İKİZLER</h2>
        <p>Bu kıpır kıpır erkek size fazlasıyla değişken, kararsız görünebilir. Sizin duygusal çalkantılarınız onun uçarı havasıyla örtüşmesi zordur. Sizi anlama, duygularınızı değerlendirme konusunda beklediğiniz sabrı ve metaneti göstermeyebilir. Her şeyi fikirleriyle tartan ve pratik çözümlere ulaşmaya seven İkizler erkeği Yengeç’in ağır duygusallığını ve hassasiyetini anlamakta zorlanabilir. Ortak noktaları yakalamanız bu açıdan oldukça zor olabilir. Siz evi ve sarıp sarmalayan duygusal ortamını tercih ederken o dışarıda gezip tozmak, seyahat etmek, spor yapmak isteyecektir. İkizler’in ele avuca sığmayan uçarı yönleri, havailiği, dost ve arkadaş canlısı özellikleri ev ve aile hayatından hoşlanan Yengeç için biraz zor olabilir. Üstelik Yengeç ailesine ve özellikle de annesine aşırı düşkündür. Bu gelenekçi bağımlılık, bağımsızlıktan haz eden ruhunuza zaman içinde oldukça ters gelebilir.</p>
        <h2>KADIN İKİZLER - ERKEK YENGEÇ</h2>
        <p>Zekânızla bu erkeği fethetseniz de Yengeç'in sabrı, sessizliği, zaman zaman yavaşlığı ve ağırlığı sizin değişken ve uçarı karakterinize zaman zaman oldukça ters gelebilir, sizin için yorucu olabilir. Yengeç erkeğinin aşırı duyarlılığı, sürekli bir anlam çıkarmaya çalışan karakteri, şefkati size fazlasıyla ağdalı ve duygusal gelebilir. Son derece hassas, duyarlı, koruyucu, kollayıcı, tıpkı bir yengecin kıskaçları gibi sizi saran bu erkek yumuşak karnını göstermeyebilir ve kendini ele vermeyebilir. Sizin gibi konuşmayı seven biri için bu sır dolu yapı ve ketumluk bir süre sonra can sıkıcı bir hal alabilir. Üstelik lider ve öncü özelliklere de sahip ve bir şeyi aklına koyduğunda ya da bir konuda sebat ettiğinde hedefine fazla göstermeden, belli etmeden, dolaylı yollardan yan yan ilerleyerek ulaşabilen bu erkekle uğraşmanız sandığınızdan çok daha zor olabilir. Öte yandan ailesine, geçmişine, manevi kök ve değerlerine son derece bağlı Yengeç erkeği sizi kolay kolay bırakmayacak ve her daim yanında olmanızı kollayan sadık bir eş olacaktır.</p>
    </div>
</body>
</html>