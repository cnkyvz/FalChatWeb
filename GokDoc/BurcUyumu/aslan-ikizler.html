<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Burç Uyumu</title>
  <link rel="stylesheet" href="burc.css">
</head>
<body>
    <div class="info">
        <h2>KADIN ASLAN - ERKEK İKİZLER</h2>
        <p>Özgüveniniz ve alçakgönüllülüğünüzle her şeye meraklı bir İkizler erkeğinin dikkatini çekebilirsiniz. Ancak bu erkeğin her şeyi çok yüzeysel ele alabileceğini, çeşitliliğe, değişkenliğe, kolay ulaşılabilir şeylere ilgi duyduğunu unutmayın. İkizler kadınının bitmek tükenmek bilmeyen fikirleri, zaman zaman kendini tutamayıp çok fazla konuşması, zekâsıyla ortada bir şey görünmese de etrafını manipüle etmeye çalışması, daha basit, daha düz düşünen Aslan yüreğine yabancı gelebilir. Tüm bu zihinsel aktiviteyi son derece gereksiz bulabilirsiniz. Ancak yine de birbirinize alan tanıdığınız ölçüde sürdürebileceğiniz bir ilişki olabilir. İkizler’in ayaklarını yere basmasına yardımcı olursunuz. O da sizin her anlamda daha esnek ve hareketli olmanızı sağlar.</p>
        <h2>KADIN İKİZLER - ERKEK ASLAN</h2>
        <p>Gösterişli hareketleri, dramatik yönleri, renkli kişiliğiyle Aslan erkeğinin dikkatini çekmeniz hiç de güç değildir. Onu güzel sözleriniz, konuşkanlığınız, bahsettiğiniz türlü türlü ilginç konuyla mest edebilirsiniz. Ancak bu ilişkinin devamı için daha fazlası gerekebilir. Zira bir Aslan erkeği keyiflerine, kişisel zevklerine bir bakıma saltanatına oldukça düşkündür. Aslan burcu, inatçı kişiliği ve zaman zaman kendinden başkasını görememesiyle sizi kısa bir süre sonra bezdirebilir. Değişken ruh haliniz, sürekli gezmekten hoşlanan tarafınız, her bilgiye aç merakınız ise zaman içinde onun için yorucu olabilir, zira ona göre zaten her şey elinin altında ve eksiksizdir, bunca hareketi gereksiz bulabilir. İkizler kadını başlarda bu ilişki idare etse de zaman içinde Aslan burcunun egosuna, sabit fikirliliğine, benmerkezci yaklaşımına yenik düşebilir.</p>
    </div>
</body>
</html>