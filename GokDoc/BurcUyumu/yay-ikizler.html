<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Burç Uyumu</title>
  <link rel="stylesheet" href="burc.css">
</head>
<body>
    <div class="info">
        <h2>KADIN İKİZLER - ERKEK YAY</h2>
        <p>Yay erkeğinin çok yönlülüğü, özgürlükçü ve rahat karakteri, gönlü zenginliği ve gezmekten keyif ve mutluluk duyması, dikkatinizi ve ilginizi çekmeyecek gibi değildir. O da sizin gibi ağırlıktan, sürüncemede kalan, bekleyen işlerden, rutinden ve aynılıktan çarçabuk sıkılır. Entelektüel yönleriniz, hoş sohbetiniz, bilgi birikiminizle hem Yay’ın ilgisini çekebilir hem de ilişkinizi ateşleyebilirsiniz. Ortak gezme, seyahat ve öğrenme merakınız ilişkinizi oldukça uyumlu bir kombinasyon haline getirebilir. Birbirinizi tamamlayan bir çift olmanız an meselesi olabilir. Zira her ikinizin de ortak noktasında bolca hareketlilik, yerinde duramama, sportif ve fiziksel aktivite var. Yay burcu, İkizler’in hiperaktifliğine bir miktar macera ve keşif duygusu katarken, İkizler de zekâ ve esneklik getirir ki, uyum yakalandığında tadından yenmeyen bir ilişki doğabilir.</p>
        <h2>KADIN YAY - ERKEK İKİZLER</h2>
        <p>İkinizin de hareketli, esnek, değişken, uyum gücü yüksek yönleriniz birbirinizi oldukça tamamlayıcıdır. Birbirini besleyen harika bir ilişki ortaya koyabilirsiniz. İkizler erkeğinin konuşma ve ilgi duyduklarını sizi aktarma ve anlatma, merak olgusunu paylaşmasına imkân tanımalısınız. Birlikte çok şey öğrenebilir, her yeri gezebilirsiniz. Siz bilgeliğinizle İkizler erkeğine çok şey öğretirken onun zeki, parlak, akılcı ve becerikli yönlerinin hayatınızı kolaylaştırmasından hoşnut olursunuz. İkinizin de kafayı belirli şeylere takmayışınız, konuların üzerinde durmayışınız, İkizler’in bilgisi ve Yay’ın bilgeliği bu ilişkiyi capcanlı tutabilir.</p>
    </div>
</body>
</html>