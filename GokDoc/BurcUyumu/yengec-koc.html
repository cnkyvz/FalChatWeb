<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Burç Uyumu</title>
  <link rel="stylesheet" href="burc.css">
</head>
<body>
    <div class="info">
        <h2>KADIN YENGEÇ - ERKEK KOÇ</h2>
        <p>Bir Koç erkeğini idare etmeniz zordur. Son derece enerjik yapısıyla içerde ve dışarda sürekli hareket beklentisi içindedir. Anaç ve evcimen yapınızla onu sıkmadan yanınızda tutmanız ise zor bir sınav olabilir. Üstelik Koç her ne kadar başta güzel görünse de duygusallıktan ve romantizmden çabuk sıkılabilir. Zira bir aksiyon, hız, heyecan, adrenalin insanıdır. Hassas yanınız, empati gücünüz ve müthiş su enerjinizle bu ateşi söndürebilirsiniz. Ancak gerek onun tutkusuna gerek sizin engin hassasiyetinize yazık olmayacağına emin olun bu ilişkiye başlarken. Yengeç kadını olarak ev ve aile ve özellikle de anneniz asla vazgeçemeyeceğiniz konular arasında. Koç erkeği ise her ne kadar aile kavramına inansa da evi evde bırakır ve dışarıya odaklanır. Aile bireylerini sever, saygı duyar ve gözetir ancak içişlerine karışmalarına pek de müsaade etmez zira onun için kendi hedefi, amacı ve istekleri önemlidir. Velhasıl sözün kısası bu içinde çatışmanın fazla olacağı bir ilişki modeli olabilir.</p>
        <h2>KADIN KOÇ - ERKEK YENGEÇ</h2>
        <p>Karşınızda oldukça derin ve duygusal bir kişi var. Bir o kadar da hassas, sevecen, şefkatli ve evine barkına düşkün biri aynı zamanda. Bu açılardan size oldukça cazip gelebilir. Ancak içinizdeki ateşin sularda boğulmasına hazır mısınız? Zira Yengeç’in sessizliği, çoğu zaman ne yapacağını, nasıl ilerleyeceğini hiç belli etmemesi, duygusal olarak manipüle edebilme gücü rahatsız edici olabilir. Tarzlarınız farklı olsa da her ikiniz de lider ve öncü özelliklere sahipsiniz ve bu özelliklerinizi bastırmanız güç olabilir. Yengeç’in duygusal çalkantılarını idare etmek hiç de kolay olmayabilir. Her ne kadar yumuşak gibi görünse de bu görüntünün ardından büyük bir duygusal manipülasyon çıkabilir.</p>
    </div>
</body>
</html>