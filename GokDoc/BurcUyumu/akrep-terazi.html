<!DOCTYPE html>
<html lang="tr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Burç Uyumu</title>
  <link rel="stylesheet" href="burc.css">
</head>
<body>
    <div class="info">
        <h2>KADIN TERAZİ - ERKEK AKREP</h2>
        <p>Siz bir Venüs kadını, karşınızdaki de bir Mars erkeğidir. Kışkırtıcı bir ilişki olabilir. Siz Akrep erkeğini fazla derin, mücadeleci bulabilirsiniz. O da sizin fazla rahat olduğunuzu düşünebilir. Ancak çalışkanlığı ve özverisiyle konfor alanınızı genişletecektir ama bunu yaparken sizi sinir edebileceğini hatırlatalım. Keza Akrep burcunun aşırı merakından, sürekli gizeminde, bir detektif gibi sorgulayıcı ve irdeleyici olmasından da rahatsızlık duyabilirsiniz. Derin duygusallığı, her şeyi görüp anlayabilen tarafları, şüpheciliği, kıskançlığı üzerinizde duygusal baskı yaratabilir. Eninde sonunda Akrep her şeyi bilmek, bilmese de öğrenmek zorunda hissedecektir kendini. Aşkta tehlikeli olabilir, zira aklına koyduğunu yapma, yaptırma, elde etme konusunda 'ya benimsin ya kara toprağın' diyebilecek kadar korkusuz ve cesurdur.</p>
        <h2>KADIN AKREP - ERKEK TERAZİ</h2>
        <p>Akrep kadını olarak müthiş sezgi ve duygularıyla hemen her konuyu sorgulabilecek güçtesiniz ve bu zaman zaman hem kendinizle hem de çevrenizle mücadele içinde olmanıza neden olabilir. Terazi’nin zarafeti ve kibarlığından etkilenmeyecek kadın ise yok gibidir. En önemli silahı ise sakin ama etkili tarzıdır. İnanılmaz diplomatik ve politik davranabilir, nabza göre şerbet vermekte ustadır, yumuşak görüntüsü ardında öncü ve lider bir karaktere sahiptir. Onunla birlikte olmak istiyorsanız değiştirmeye asla çalışmamalı, kendi halinde ve özgür bırakmalısınız. Zira bu nezaket ve kibarlığının ardında dominant bir yapısı vardır, detayları hiç ummadığınız bir şekilde yakalayabilir, çok şeyi zaten bildiğinizi zannederken sizi şaşırtabilir. Gerçekten sürprizli bir ilişki olabilir.</p>
    </div>
</body>
</html>